




निफ्टी फ्यूचर्स का इशारा, फिसलेगा मार्केट

Fri, 17 Jan 2014 08:54:07 GMT





http://navbharattimes.indiatimes.com/articleshow/28896321.cms
एक्सपर्ट्स का कहना है कि यह उम्मीद दम 
तोड
राम सहगल, राजेश मैस्केरेनहास, मुंबई स्टॉक मार्केट ऑल टाइम हाई लेवल के करीब है, लेकिन आने वाले दिनों में यह गिर सकता है। स्पॉट मार्केट की तुलना में निफ्टी फ्यूचर्स के प्रीमियम में कमी यही इशारा कर रही है। डेरिवेटिव एक्सपर्ट्स का कहना है कि इससे कैश मार्केट इनवेस्टर्स की यह उम्मीद दम तोड़ सकती है कि बाजार जल्द ही नए लाइफ टाइम हाई लेवल पर पहुंचेगा।  फॉरेन इंस्टीट्यूशनल इनवेस्टर्स (एफआईआई) निफ्टी इंडेक्स फ्यूचर्स में नेट सेलर रहे हैं। माना जा रहा है कि वे निफ्टी पुट खरीद रहे हैं। पुट में जिस प्राइस पर उन्होंने दांव लगाया है, उससे नीचे जाने पर उन्हें इसे बेचने का अधिकार मिलता है। उन्होंने इसे खरीदने के लिए जितना प्रीमियम दिया था, वह भी उन्हें वापस मिलता है।  लो एंप्लॉयड वोलैटिलिटी से भी लग रहा है कि स्टॉक मार्केट के अभी वाले लेवल से ज्यादा ऊपर जाने के आसार नहीं हैं। रेलिगेयर कैपिटल मार्केट्स के एमडी और इक्विटीज हेड गौतम त्रिवेदी ने कहा कि आम आदमी पार्टी (आप) के नेशनल लेवल पर उभरने से लोकसभा चुनाव में बीजेपी की जीत की उम्मीद पर पानी फिरने का डर है। पहले मार्केट इस बात को ज्यादा भाव नहीं दे रहा था। हालांकि अब यह डर बढ़ गया है और इससे बाजार गिर रहा है। जहां 27 दिसंबर को निफ्टी स्पॉट के मुकाबले निफ्टी फ्यूचर्स का प्रीमियम 58 प्वाइंट्स का था, वहीं बुधवार को यह घटकर 10 प्वाइंट्स रह गया था।[&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;]  27 दिसंबर से जनवरी सीरीज का कॉन्ट्रैक्ट शुरू हुआ। तब से बुधवार तक एफआईआई ने 2,700 करोड़ के निफ्टी फ्यूचर्स की सेलिंग की है। इस दौरान उन्होंने निफ्टी ऑप्शंस में 4,800 करोड़ रुपये लगाए हैं। कुछ डेरिवेटिव एक्सपर्ट्स का कहना है कि निफ्टी पुट्स में 6,100-6,200 के बीच बेट लग रहे हैं। हो सकता है कि एफआईआई ने कैश मार्केट में अपनी बाइंग की हेजिंग के लिए पुट्स खरीदे हों। जनवरी सीरीज शुरू होने के बाद से एफआईआई स्पॉट मार्केट में 2,063 करोड़ रुपये लगा चुके हैं। इस बारे में एंजेल ब्रोकिंग के डेरिवेटिव्स हेड सिद्धार्थ भामरे ने कहा कि हम मार्केट के करेंट लेवल से खुश नहीं हैं। हमारा मानना है कि बाजार में गिरावट तय है।  निफ्टी स्पॉट और निफ्टी फ्यूचर्स के प्रीमियम में गिरावट की एक और वजह एफआईआई के लिए करेंसी हेजिंग कॉस्ट कम होना है। दरअसल भारत और विदेश में अनरेगुलेटेड करेंसी मार्केट में रुपये की कीमत के अंतर का फायदा उठाकर पैसा बनाने का खेल काफी हद तक रुक गया है। भारतीय रिजर्व बैंक ने एफसीएनआर रूट से काफी डॉलर हासिल किए थे और उसने डॉलर फॉरवर्ड्स बेचे। इससे रुपये की वैल्यू बढ़ी और लोकल मार्केट में डॉलर-रुपये के बीच प्रीमियम कम हुआ। इसका असर विदेश में रुपये की ट्रेडिंग वाले मार्केट पर भी पड़ा। एफआईआई को भारत में पोजीशन लेने के लिए डॉलर बेचने पड़ते हैं। जब वे यहां पोजीशन खत्म करते हैं, तो उन्हें फिर से रुपये को डॉलर में बदलना पड़ता है। जब फॉरवर्ड प्रीमियम बढ़ता है, तो उन्हें डॉलर खरीदने के लिए ज्यादा रुपया खर्च करना पड़ता है। प्रीमियम कम होने पर इसका उलटा होता है। इसलिए अभी एफआईआई की हेजिंग कॉस्ट कम हुई है। यह बात इडलवाइज फाइनेंशियल सर्विसेज में क्वॉन्टिटेटिव रिसर्च के हेड योगेश राडके ने कही।  एफआईआई को मार्केट में जल्द तेजी की उम्मीद नहीं दिख रही है। इसका पता उनकी ओर से क्लोजर स्ट्राइक्स पर ऑप्शंस की सेलिंग से भी चलता है। मिसाल के लिए 6,400 पर राइटर्स सेलिंग करने वाले 6,300 पुट भी सेल कर रहे हैं। फॉर्च्यून फाइनेंशियल्स में टेक्निकल और डेरिवेटिव रिसर्च के हेड आशीष चतुरमोहता ने कहा कि वे लोअर स्ट्राइक पुट बेचते तो इससे बाजार में तेजी का मेसेज मिलता। एफआईआई ज्यादातर ऑप्शंस राइट करते हैं। इससे उन्हें बायर्स से प्रीमियम लेने का मौका मिलता है। राइटिंग बहुत रिस्की काम है। अगर मार्केट की चाल ऑप्शन बायर्स के दांव के उलट रहती है, तो इसमें सेल करने वाले को अनलिमिटेड लॉस हो सकता है।  


