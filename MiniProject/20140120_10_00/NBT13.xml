<?xml version="1.0" ?><article><title></title><pub_date>Sun, 19 Jan 2014 19:30:00 GMT</pub_date><section></section><author></author><Link>http://navbharattimes.indiatimes.com/articleshow/29062195.cms</Link><description>दिल्ली में सत्तारूढ़ हुए जुमा-जुमा आठ दिन भी नहीं हुए कि आम आदमी पार्टी के अंदर आपसी...</description><abody>दुर्गेश उपाध्याय दिल्ली में सत्तारूढ़ हुए जुमा-जुमा आठ दिन भी नहीं हुए कि आम आदमी पार्टी के अंदर आपसी खींचतान अप्रत्याशित रूप से तेज हो गई है। एक विधायक विनोद कुमार बिन्नी ने खुलेआम पार्टी नेतृत्व पर जनता के साथ धोखेबाजी करने का आरोप लगा दिया और पार्टी नेतृत्व उनके खिलाफ कार्रवाई में लगा हुआ है। जिस तरह से 'आप' के नेता आपस में ही एक-दूसरे पर छींटाकशी करते दिख रहे हैं, उससे यह सवाल उठने लगा है कि कहीं बहुत जल्दी ही इस पार्टी का तिलिस्म टूट तो नहीं जाएगा।  हड़बड़ी में सरकार दिल्ली में सरकार बनाने के बाद यह माना जा रहा था कि आम आदमी पार्टी सबकी पसंद बन गई है। मीडिया उसकी तारीफ करते थक न रहा था और मध्य वर्ग और युवा उसे मसीहा मानने लगे थे। बड़ी-बड़ी कंपनियों के अमीर एग्जेक्युटिव और टी.वी. चैनल के संपादक भी नौकरियां छोड़कर इसमें शामिल हुए। बड़ी संख्या में युवा 'आप' को बढ़ाने के लिए आगे आ रहे हैं। केजरीवाल के प्रधानमंत्री बनने और लोकसभा चुनावों में पार्टी के जोर-शोर से उतरने की खबरें भी इन दिनों सुर्खियों में आईं, लेकिन मुख्यमंत्री बनने के बाद जिस तरह से केजरीवाल और उनके सहयोगियों ने सरकार चलानी शुरू की और कुछ फैसले लिए, उससे उनकी अनुभवहीनता प्रत्यक्ष तौर पर उजागर हुई। हालांकि उनका हनीमून पीरियड लोकसभा चुनाव तक माना जा सकता है और अभी किसी भी नतीजे पर पहुंचना जल्दबाजी होगी, फिर भी अब जो सूरतेहाल है, उसको नजरअंदाज नहीं किया जा सकता। [&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;] ऐसा लगता है कि केजरीवाल और उनके साथी यह दिखाने की कोशिश कर रहे हैं कि वे आम जनता की समस्याएं सुनने के लिए तत्पर हैं और इसके लिए वे लीक से हटकर भी चलने को तैयार हैं। इसमें कुछ भी हर्ज नहीं, लेकिन शासन चलाने के कुछ तौर-तरीके होते हैं और वे हड़बड़ी के बजाय सोच-विचार और धैर्य की मांग करते हैं। यह अच्छी बात है कि अन्य मुख्यमंत्रियों की तरह अरविंद केजरीवाल ने भी जनता दरबार लगाने का निश्चय किया, लेकिन उन्हें यह अंदाज होना चाहिए था कि सबको आने की छूट और हर तरह की समस्याएं सुनने की चाहत में भारी भीड़ एकत्र हो सकती है और वह एक मुसीबत का भी रूप ले सकती है। गनीमत रही कि भारी भीड़ जमा होने पर भी कोई अप्रिय घटना नहीं घटी अन्यथा आम आदमी पार्टी के लिए जवाब देना मुश्किल हो जाता।  मुफ्त पानी और रियायती बिजली के उनके फैसले फौरी तौर पर आम जनता को राहत देने वाले और इस दल के घोषणापत्र के वायदों को पूरा करने वाले तो हो सकते हैं, लेकिन इससे बिजली, पानी संबंधी समस्याओं का कोई दीर्घकालिक समाधान नहीं होने वाला। आंकड़े धुंधली तस्वीर पेश करते हैं, लेकिन एक अनुमान के अनुसार इससे दिल्ली सरकार को एक वर्ष में हजारों करोड़ रुपये का नुकसान उठाना पड़ेगा। इस धन का उपयोग अस्पताल, स्कूल, फ्लाईओवर बनाने, रोजगार पैदा करने और कई अन्य उद्देश्यों के लिए हो सकता था। 'आप' ने बिजली सेक्टर में कथित भ्रष्टाचार को कम करने और उससे हुए फायदे को बिजली टैरिफ में कमी के बतौर जनता तक पहुंचाने का वादा चुनाव में किया था, लेकिन सब्सिडी के आधार पर टैरिफ में रियायत का निर्णय गैर-जिम्मेदाराना है। यदि 'आप' के बिजली टैरिफ फैसले को देश भर में लागू कर दिया जाए तो लाखों करोड़ रुपयों का खर्च आएगा। ऐसे उपायों से देश की वित्तीय स्थिति चरमरा जाएगी।  'आप' द्वारा दिल्ली के कॉलेजों में दिल्लीवासियों के लिए 90 प्रतिशत आरक्षण की पहल पर भी गौर कीजिए। इनमें से कई कॉलेज नैशनल ब्रैंड बन चुके हैं। इससे 'आप' को दिल्ली में कुछ वोट मिल सकते हैं। लेकिन, कई स्तरों पर होने वाले नुकसान पर ध्यान दीजिए। इससे देश भर के छात्र सर्वश्रेष्ठ कॉलेजों में दाखिला लेने से वंचित हो जाएंगे। कॉलेजों को प्रतिभाशाली छात्रों से वंचित होना पड़ेगा। उनके ब्रैंड को आघात पहुंचेगा। यह निर्णय भारत को विभाजित करेगा। लोगों पर दिल्ली में बसने के लिए दबाव बढ़ेगा। शहरी ढांचे पर बोझ बढ़ेगा। इसके कारण अभिभावक अपने बच्चों को विदेश भेजने के लिए प्रोत्साहित होंगे। विदेशी मुद्रा का नुकसान होगा। क्या हमें इस सब पर बहस नहीं करनी चाहिए? मंजिल दूर है अब बात करते हैं भ्रष्टाचार से निपटने के 'आप' द्वारा सुझाए जा रहे तरीकों पर।  मुख्यमंत्री की आम आदमी को यह सलाह है कि कोई अगर आपसे रिश्वत मांगे तो आप उसका स्टिंग कर लीजिए। किसी को स्टिंग ऑपरेशन करने की सलाह देने से भी भ्रष्टाचार की जटिल समस्या काबू में आने वाली नहीं है। आम जनता जिन जटिल समस्याओं से जूझ रही है उनका आनन-फानन समाधान संभव नहीं। इन समस्याओं का सही तरह से समाधान तब निकलेगा जब उनके मूल में जाया जाएगा। पता नहीं क्यों आम आदमी पार्टी समस्याओं की जड़ में जाकर उनका ठोस हल करने के प्रति इच्छुक नहीं नजर आती। उसका यह रवैया भारी पड़ सकता है। लोक-लुभावन नीतियां अंततः आम आदमी को ही नुकसान पहुंचाती हैं। (लेखक सीनियर टीवी जर्नलिस्ट हैं)
दुर्गेश उपाध्याय दिल्ली में सत्तारूढ़ हुए जुमा-जुमा आठ दिन भी नहीं हुए कि आम आदमी पार्टी के अंदर आपसी खींचतान अप्रत्याशित रूप से तेज हो गई है। एक विधायक विनोद कुमार बिन्नी ने खुलेआम पार्टी नेतृत्व पर जनता के साथ धोखेबाजी करने का आरोप लगा दिया और पार्टी नेतृत्व उनके खिलाफ कार्रवाई में लगा हुआ है। जिस तरह से 'आप' के नेता आपस में ही एक-दूसरे पर छींटाकशी करते दिख रहे हैं, उससे यह सवाल उठने लगा है कि कहीं बहुत जल्दी ही इस पार्टी का तिलिस्म टूट तो नहीं जाएगा।  हड़बड़ी में सरकार दिल्ली में सरकार बनाने के बाद यह माना जा रहा था कि आम आदमी पार्टी सबकी पसंद बन गई है। मीडिया उसकी तारीफ करते थक न रहा था और मध्य वर्ग और युवा उसे मसीहा मानने लगे थे। बड़ी-बड़ी कंपनियों के अमीर एग्जेक्युटिव और टी.वी. चैनल के संपादक भी नौकरियां छोड़कर इसमें शामिल हुए। बड़ी संख्या में युवा 'आप' को बढ़ाने के लिए आगे आ रहे हैं। केजरीवाल के प्रधानमंत्री बनने और लोकसभा चुनावों में पार्टी के जोर-शोर से उतरने की खबरें भी इन दिनों सुर्खियों में आईं, लेकिन मुख्यमंत्री बनने के बाद जिस तरह से केजरीवाल और उनके सहयोगियों ने सरकार चलानी शुरू की और कुछ फैसले लिए, उससे उनकी अनुभवहीनता प्रत्यक्ष तौर पर उजागर हुई। हालांकि उनका हनीमून पीरियड लोकसभा चुनाव तक माना जा सकता है और अभी किसी भी नतीजे पर पहुंचना जल्दबाजी होगी, फिर भी अब जो सूरतेहाल है, उसको नजरअंदाज नहीं किया जा सकता। [&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;] ऐसा लगता है कि केजरीवाल और उनके साथी यह दिखाने की कोशिश कर रहे हैं कि वे आम जनता की समस्याएं सुनने के लिए तत्पर हैं और इसके लिए वे लीक से हटकर भी चलने को तैयार हैं। इसमें कुछ भी हर्ज नहीं, लेकिन शासन चलाने के कुछ तौर-तरीके होते हैं और वे हड़बड़ी के बजाय सोच-विचार और धैर्य की मांग करते हैं। यह अच्छी बात है कि अन्य मुख्यमंत्रियों की तरह अरविंद केजरीवाल ने भी जनता दरबार लगाने का निश्चय किया, लेकिन उन्हें यह अंदाज होना चाहिए था कि सबको आने की छूट और हर तरह की समस्याएं सुनने की चाहत में भारी भीड़ एकत्र हो सकती है और वह एक मुसीबत का भी रूप ले सकती है। गनीमत रही कि भारी भीड़ जमा होने पर भी कोई अप्रिय घटना नहीं घटी अन्यथा आम आदमी पार्टी के लिए जवाब देना मुश्किल हो जाता।  मुफ्त पानी और रियायती बिजली के उनके फैसले फौरी तौर पर आम जनता को राहत देने वाले और इस दल के घोषणापत्र के वायदों को पूरा करने वाले तो हो सकते हैं, लेकिन इससे बिजली, पानी संबंधी समस्याओं का कोई दीर्घकालिक समाधान नहीं होने वाला। आंकड़े धुंधली तस्वीर पेश करते हैं, लेकिन एक अनुमान के अनुसार इससे दिल्ली सरकार को एक वर्ष में हजारों करोड़ रुपये का नुकसान उठाना पड़ेगा। इस धन का उपयोग अस्पताल, स्कूल, फ्लाईओवर बनाने, रोजगार पैदा करने और कई अन्य उद्देश्यों के लिए हो सकता था। 'आप' ने बिजली सेक्टर में कथित भ्रष्टाचार को कम करने और उससे हुए फायदे को बिजली टैरिफ में कमी के बतौर जनता तक पहुंचाने का वादा चुनाव में किया था, लेकिन सब्सिडी के आधार पर टैरिफ में रियायत का निर्णय गैर-जिम्मेदाराना है। यदि 'आप' के बिजली टैरिफ फैसले को देश भर में लागू कर दिया जाए तो लाखों करोड़ रुपयों का खर्च आएगा। ऐसे उपायों से देश की वित्तीय स्थिति चरमरा जाएगी।  'आप' द्वारा दिल्ली के कॉलेजों में दिल्लीवासियों के लिए 90 प्रतिशत आरक्षण की पहल पर भी गौर कीजिए। इनमें से कई कॉलेज नैशनल ब्रैंड बन चुके हैं। इससे 'आप' को दिल्ली में कुछ वोट मिल सकते हैं। लेकिन, कई स्तरों पर होने वाले नुकसान पर ध्यान दीजिए। इससे देश भर के छात्र सर्वश्रेष्ठ कॉलेजों में दाखिला लेने से वंचित हो जाएंगे। कॉलेजों को प्रतिभाशाली छात्रों से वंचित होना पड़ेगा। उनके ब्रैंड को आघात पहुंचेगा। यह निर्णय भारत को विभाजित करेगा। लोगों पर दिल्ली में बसने के लिए दबाव बढ़ेगा। शहरी ढांचे पर बोझ बढ़ेगा। इसके कारण अभिभावक अपने बच्चों को विदेश भेजने के लिए प्रोत्साहित होंगे। विदेशी मुद्रा का नुकसान होगा। क्या हमें इस सब पर बहस नहीं करनी चाहिए? मंजिल दूर है अब बात करते हैं भ्रष्टाचार से निपटने के 'आप' द्वारा सुझाए जा रहे तरीकों पर।  मुख्यमंत्री की आम आदमी को यह सलाह है कि कोई अगर आपसे रिश्वत मांगे तो आप उसका स्टिंग कर लीजिए। किसी को स्टिंग ऑपरेशन करने की सलाह देने से भी भ्रष्टाचार की जटिल समस्या काबू में आने वाली नहीं है। आम जनता जिन जटिल समस्याओं से जूझ रही है उनका आनन-फानन समाधान संभव नहीं। इन समस्याओं का सही तरह से समाधान तब निकलेगा जब उनके मूल में जाया जाएगा। पता नहीं क्यों आम आदमी पार्टी समस्याओं की जड़ में जाकर उनका ठोस हल करने के प्रति इच्छुक नहीं नजर आती। उसका यह रवैया भारी पड़ सकता है। लोक-लुभावन नीतियां अंततः आम आदमी को ही नुकसान पहुंचाती हैं। (लेखक सीनियर टीवी जर्नलिस्ट हैं)
</abody></article>