




टेस्ट ड्राइव: आउडी क्यू3 एस

Sun, 12 Jan 2014 06:13:54 GMT





http://navbharattimes.indiatimes.com/articleshow/28701458.cms
आउडी ने कॉम्पैक्ट एसयूवी क्यू3 का स्ट्रिप डाउन वर्जन क्यू3 एस कम कीमत में उतारकर लोगों को 25 लाख के प्राइस सेगमेंट में लग्जरी कार ऑफर की...
 खालिद अमीन कम कीमत वाली कॉम्पैक्ट लग्जरी कारों को लेकर इन दिनों मार्केट में जंग-सी छिड़ी दिख रही है। आउडी लग्जरी हैचबैक उतारने के मामले में भले ही पीछे रह गई हो, लेकिन उसने अपनी कॉम्पैक्ट एसयूवी क्यू3 का स्ट्रिप डाउन वर्जन क्यू3 एस कम कीमत में उतारकर लोगों को 25 लाख के प्राइस सेगमेंट में लग्जरी कार ऑफर की। हमने इस कार को चलाकर देखा कि इसमें कितना दम है :  लुक्स खूबसूरती के मामले में इस कार को पूरे नंबर दिए जा सकते हैं। खासतौर पर जिस रेड कलर की क्यू3 एस को हमने चलाया, उसने रोड पर लोगों का खूब ध्यान खींचा। आउडी ने भले ही कॉस्ट कटिंग के लिए इसमें फीचर्स कम किए हों, लेकिन बाहर से देखने पर यह किसी भी टॉप ग्रेड लग्जरी गाड़ी से कम नहीं दिखती। रेड कलर के साथ ब्लैक साइड क्लैडिंग और ब्लैक 17 इंच वील्स इसे दिखने में शानदार बनाते हैं। आउडी की दूसरी कारों से फर्क इसमें बस यही है कि इससे डे टाइम रनिंग लैंप हटा दिया गए हैं। इसके इंटीरियर में ज्यादा बदलाव किए गए हैं, लेकिन इंटीरियर पार्ट्स की क्वॉलिटी टॉप लेवल की है। फीचर्स कीमत कम करने के लिए आउडी ने इसमें कुछ लग्जरी और कंफर्ट फीचर्स को कम किया है। अगर यह आपकी पहली लग्जरी कार है, तो ये कमियां आपको महसूस नहीं होंगी। लेकिन अगर आप पहले किसी लग्जरी कार के मालिक रह चुके हैं, तो कुछ चीजें आपको खल सकती हैं। मसलन, लग्जरी कारों का शान सनरूफ की गैरमौजूदगी और क्लाइमेट कंट्रोल का नहीं होना। [&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;] ड्राइव सबसे बड़ा फर्क आपको यहीं आकर पता चलता है, क्योंकि इसमें मैनुअल गियरबॉक्स दिया गया है। लग्जरी कारों को लेकर यह सोच बन चुकी है कि लग्जरी मतलब ऑटोमैटिक ट्रांसमिशन। इसमें वही 2.0 लीटर का डीजल इंजन है, जो क्यू3 में 177 बीएचपी की पावर देता है। इसमें यह 140 बीएचपी की पावर और 360 एनएम का टॉर्क देता है। हालांकि इस कमी को कार का हल्का वजन काफी हद तक ढक देता है। इसमें आउडी की जानी पहचानी फोर वील ड्राइव क्वात्रो भी नहीं दी गई है। लेकिन तीखे मोड़ों पर यह ड्राइवर के पूरे कंट्रोल में रहती है। हाइवे पर हाइस्पीड में भी यह बढ़िया कॉन्फिडेंस देती है। शहर में इसे चलाने में थोड़ी दिक्कत महसूस होती है, क्योंकि ज्यादातर यूरोपियन कारों की तरह इसका क्लच काफी हार्ड है, जो भारतीय ड्राइवर को परेशान कर सकता है।  किनके लिए है बेस्ट! इसका मैनुअल गियरबॉक्स कुछ लोगों के लिए यह शॉकिंग हो सकता है, लेकिन फन ड्राइविंग के शौकीनों के लिए यह मजेदार चीज है। जो लोग शॉफर रखते हैं, उनके लिए भी यह अच्छा है, क्योंकि इसका माइलेज ऑटोमैटिक से ज्यादा आता है। हालांकि अगर आप प्योर लग्जरी फीचर्स से लैस एक कार चाहते हैं, तो इसमें ज्यादा कमियां दिख सकती हैं।  किनसे रहेगा मुकाबला अगर एसयूवी में देखें तो टोयोटा फॉर्चुनर, मित्सुबिशी पजेरो और होंडा सीआरवी जैसे गाड़ियों के टॉप मॉडल इस प्राइस सेगमेंट में आते हैं। लग्जरी सेगमेंट में मर्सडीज की बी-क्लास, हैचबैक ए-क्लास और बीएमडब्ल्यू की 1-सीरीज से इसका मुकाबला रहेगा। 


