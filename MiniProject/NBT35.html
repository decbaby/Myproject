<html>
<meta http-equiv="Content-Type" content="text/html; charset=utf-8">
<meta http-equiv="Content-Language" content="hi">
<body>
<h2>
<b>स्पाइसजेट कुछ उड़ानें बंद करेगी</b>
</h2>
<h5>Fri, 17 Jan 2014 07:21:20 GMT</h5>
<p>
<b></b>
</p>
<p>
<b></b>
</p>http://navbharattimes.indiatimes.com/articleshow/28941561.cms<p>
<b>भारी नुकसान के बोझ से दबी बजट एयरलाइंस स्पाइसजेट ने अगली गर्मियों से तीन डोमेस्टिक और कुछ इंटरनैशनल फ्लाइट्स बंद...</b>
</p>मुंबई भारी नुकसान के बोझ से दबी बजट एयरलाइंस स्पाइसजेट ने अगली गर्मियों से तीन डोमेस्टिक और कुछ इंटरनैशनल फ्लाइट्स बंद करने की घोषणा की है। अपने ऑपरेशन के रीअरेंजेमेंट के तहत एयरलाइंस यह कदम उठाने जा रही है।  दिल्ली की इस निजी क्षेत्र की एयरलाइंस की गर्मियों का टाइम टेबल 29 मार्च से शुरू होता है और 28 अक्तूबर तक रहता है। एयरलाइन की ओर से जारी बयान में कहा गया है कि वह पुणे-बैंकॉक, वाराणसी-शारजाह, दिल्ली-ग्वांगजाउ की उड़ानें बंद करेगी। हालांकि, स्पाइसजेट ने इसके लिए कोई समय नहीं बताया है।  स्पाइसजेट ने कहा है कि शारजाह के लिए पुणे और लखनऊ से उड़ानें जारी रहेंगी। इसके अलावा बैंकॉक के लिए बेंगलुरु और ग्वांगजाउ और हॉन्गकॉन्ग के लिए कोलकाता से उड़ानें जारी रहेंगी। इसके अलावा एयरलाइंस पुडुचेरी, त्रिची और इलाहाबाद आदि घरेलू गंतव्यों से भी उड़ानें बंद करने जा रही है।
</body>
</html>
