<html>
<meta http-equiv="Content-Type" content="text/html; charset=utf-8">
<meta http-equiv="Content-Language" content="hi">
<body>
<h2>
<b>फोर्ड क्लासिक लाख रु सस्ती!</b>
</h2>
<h5>Mon, 13 Jan 2014 06:19:44 GMT</h5>
<p>
<b></b>
</p>
<p>
<b></b>
</p>http://navbharattimes.indiatimes.com/articleshow/28714252.cms<p>
<b>फोर्ड इंडिया कीमतें घटाकर अपनी मिड साइज्ड सेडान फोर्ड क्लासिक को मार्केट में आकर्षक बनाने की कोशिश कर रही है...</b>
</p>  केतन ठक्कर, मुंबई   फोर्ड इंडिया कीमतें घटाकर अपनी मिड साइज्ड सेडान फोर्ड क्लासिक को मार्केट में आकर्षक बनाने की कोशिश कर रही है। डिवेलपमेंट की जानकारी रखने वाले लोगों ने बताया कि कंपनी इसके वैरिएंट्स के दाम में 70,000-1 लाख रुपये की कटौती कर रही है। एंट्री लेवल मॉडल की रेंज 4.99 लाख रुपये से शुरू होकर 7.6 लाख रुपये तक जाएगी। अमेरिकन कारमेकर कंपनी ने 2012 के मध्य में पुरानी फिएस्टा सेडान को क्लासिक के रूप में रिपोजिशन किया था। इस रिपोजिशनिंग का मतलब क्लासिक को मारुति सुजुकी डिजायर, होंडा एमेज और ह्युंडई, टाटा मोटर्स की मार्केट में आने वाली चार मीटर से कम की सेडान्स के मुकाबले खड़ा करना है।   डीलर्स को पिछले हफ्ते ही कंपनी के इस फैसले की जानकारी दे दी गई है और नए प्राइसेज तत्काल प्रभाव से लागू होंगे। फोर्ड इंडिया ने भी इस घटनाक्रम की पुष्टि की है। फोर्ड इंडिया के एग्जिक्यूटिव डायरेक्टर (मार्केटिंग, सेल्स एंड सर्विस) विनय पिपरसनिया ने कहा, 'नई स्ट्रैटेजी कंपनी के गो फर्दर ग्लोबल प्रॉमिस के मुताबिक ही है।' उन्होंने बताया, 'हम अपने प्रॉडक्ट्स के वैल्यू प्रॉपजिशन में लगातार सुधार करके कस्टमर्स की उम्मीदों पर खरा उतरने के लिए प्रतिबद्ध हैं। फोर्ड इंडिया ने क्लासिक को रिपोजिशन्ड किया है और इसकी प्राइसेज 4.99 लाख रुपये से शुरू होते हैं। रिपोजिशनिंग क्लासिक को कहीं बेहतर ऑफर बनाएगी और यह ओनरशिप एक्सपीरिएंस बेहतर करने वाला होगा।'   स्पोर्ट्स यूटिलिटी वीइकल इकोस्पोर्ट को छोड़कर यूएस कार मेकर के बाकी मॉडल्स के लिए मार्केट मुश्किल भरा रहा है। 2013 में कंपनी की हैचबैक फिगो की सेल्स 44 फीसदी घटकर केवल 38,500 यूनिट्स रही। क्लासिक सेडान की सेल्स में भी सुस्ती का रुझान बना हुआ है। 2013 में इसका सेल्स वॉल्यूम 61 फीसदी घटकर 5,900 यूनिट्स रहा, जो कि 2012 में 15,250 यूनिट्स था। मार्केट एक्सपर्ट्स का कहना है कि क्लासिक की नई रिपोजिशनिंग से फिएस्टा की संभावित रिपोजिशनिंग का संकेत मिलता है। नई फिएस्टा अब होंडा सिटी, ह्युंडई वर्ना और फोक्सवैगन वेंटो से ज्यादा आक्रामकता से मुकाबला करते नजर आएगी। ग्लोबल मार्केट में फिएस्टा जबर्दस्त फिट रही थी, लेकिन भारत में प्रीमियम प्राइस टैग के कारण इसे ज्यादा बेहतर रिस्पॉन्स नहीं मिला। 2013 में न्यू फिएस्टा की सेल्स मर्सडीज बेंज सी क्लास, ऑडी ए4 और बीएमडब्ल्यू 3 सीरीज से कम रही। [&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;]  
</body>
</html>
