<?xml version="1.0" ?><article><title>विदेश से गोल्ड लाने वालों पर IT की नजर</title><pub_date>Mon, 20 Jan 2014 03:45:00 GMT</pub_date><section></section><author></author><Link>http://navbharattimes.indiatimes.com/articleshow/29066085.cms</Link><description>नियमानुसार, विदेश में 6 माह से ज्यादा वक्त से रह रहा कोई भी इंडियन ड्यूटी चुकाकर अपने साथ 1 किलो तक गोल्ड ला सकता है लेकिन अब...</description><abody>नई दिल्ली कस्टम्स डिपार्टमेंट ड्यूटी चुकाकर विदेश से गोल्ड लाने वाले भारतीयों की फाइनेंशियल डिटेल इनकम टैक्स डिपार्टमेंट के साथ शेयर करेगा। यह कदम संदिग्ध तरीकों से देश में गोल्ड लाने वालों पर लगाम लगाने के लिए उठाया गया है।  नियमों के मुताबिक, विदेश में छह महीने से ज्यादा वक्त से रह रहा कोई भी इंडियन ड्यूटी चुकाकर अपने साथ एक किलो तक गोल्ड ला सकता है। इस गोल्ड पर 10 पर्सेंट ड्यूटी लगती है। साथ ही, इसका भुगतान उसी करेंसी में किया जाता है, जहां वह गोल्ड खरीदा गया है। इसके अलावा, अगर कोई इंडियन विदेश में एक साल से ज्यादा लंबे वक्त से रहा रहा है तो पुरुष 50,000 रुपए और महिला 1 लाख रुपए तक का गोल्ड बगैर किसी शुल्क चुकाए देश में ला सकते हैं।  डायरेक्टोरेट ऑफ रेवेन्यू इंटेलिजेंस (डीआरआई) के अधिकारियों ने बताया कि 2013-2014 के दौरान ड्यूटी चुकाकर कानूनी तरीके से 3,000 किलोग्राम गोल्ड विदेश से देश में लाया गया है। यह डिपार्टमेंट स्मगलिंग और ड्यूटी की चोरी रोकने के लिए काम करता है।[&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;]  डीआरआई के एक सीनियर ऑफिसर ने बताया, 'कानूनी तरीके से एक किलोग्राम गोल्ड लाने के मामले बढ़े हैं। ऐसे में इस बात की आशंका है कि हवाला ऑपरेटर ऐसे लोगों को कुछ रकम देकर इस नियम का गलत फायदा उठा रहे हैं। इन लोगों के पैन कार्ड का ब्योरा आयकर विभाग को दिया जा रहा है ताकि उन लोगों की आमदनी के स्रोत का पता चल सके और अगर कोई गड़बड़ी है तो उसे रोका जा सके।'  उनका कहना है कि आशंका यह भी है कि यह गोल्ड इंडिया में बुलियन ट्रेडर्स को बेचा जा रहा है। अधिकारी ने कहा कि देश में कानूनी तरीके से गोल्ड लाने पर भी बड़ा प्रॉफिट होता है। अगर कोई व्यक्ति किसी दूसरे देश से एक किलो गोल्ड लाकर यहां बेचता है तो उसे कम से कम 2 लाख रुपए का फायदा होता है।  
</abody></article>