<?xml version="1.0" ?><article><title>नैनो का 'स्मार्ट' अवतार</title><pub_date>Tue, 14 Jan 2014 04:19:32 GMT</pub_date><section></section><author></author><Link>http://navbharattimes.indiatimes.com/articleshow/28748132.cms</Link><description>टाटा मोटर्स ने अपनी माइक्रो कार नैनो में नई जान डालते हुए इसका नया टॉप-ऐंड वेरिएंट 'टि्वस्ट' पेश किया। यह इलेक्ट्रिक पावर...</description><abody>ईटी ब्यूरो, मुंबई टाटा मोटर्स ने अपनी माइक्रो कार नैनो में नई जान डालते हुए सोमवार को इसका नया टॉप-एंड वेरिएंट 'टि्वस्ट' पेश किया। यह इलेक्ट्रिक पावर स्टीयरिंग से लैस है और नई दिल्ली में इसकी एक्स-शो रूम प्राइस 2.36 लाख रुपये है।  इसमें इलेक्ट्रिक पावर स्टीयरिंग तो है ही, पहले से बेहतर बीज इंटीरियर, ड्राइवर इनफॉर्मेशन सिस्टम और नया इंस्ट्रूमेंट क्लस्टर, रीडिजाइंड गियरशिफ्ट कंसोल जैसे फीचर्स भी इसमें जोड़े गए हैं। इसमें डैमसन पर्पल के साथ एक नया कलर भी पेश किया गया है। इसे 'स्मार्ट सिटी कार' की नई पोजिशनिंग के साथ कंपनी ने उतारा है।  टाटा मोटर्स के प्रेसिडेंट हेड (पैसेंजर वीकल बिजनस यूनिट) रंजीत यादव ने कहा, 'देश में लगभग 55 पर्सेंट आबादी 25 वर्ष से कम उम्र की है। नैनो अपने नए वाइब्रेंट और यूथफुल अवतार में देश के युवाओं को अच्छा ऑल्टरनेटिव देगी। हमें अब इसकी सेल्स बढ़ने की उम्मीद है।'[&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;]  नैनो टि्वस्ट में रिमोट कीलेस एंट्री, टि्वन ग्लब बॉक्स और एक फोर-स्पीकर म्यूजिक सिस्टम ब्लूटूथ के साथ दिया गया है। टाटा मोटर्स ने नैनो को पहली बार कार खरीदने वालों को ध्यान में रखकर लॉन्च किया था, लेकिन इसके ज्यादातर बायर्स ऐसे लोग रहे हैं जो परिवार में दूसरी कार के तौर पर इसका इस्तेमाल कर रहे हैं। एक दिलचस्प बात यह है कि कंपनी ने 2012 में जितनी कारें बेची थीं, उनमें से केवल 20 पर्सेंट बायर्स ही 18-34 वर्ष की आयु के थे। यह हिस्सा 2013 में दोगुने से ज्यादा होकर 55 फीसदी पर पहुंच गया।  ब्रैंड की यूथफुल और एस्पिरेशनल वैल्यू बनाने के लिए टाटा मोटर्स ने अपने ब्रैंडिंग और मार्केटिंग कैंपेन के लिए फैशन डिजाइनर मसाबा गुप्ता के साथ काम किया था। अब नैनो टि्वस्ट के लिए कंपनी ने सनबर्न फेस्टिवल के साथ टाई-अप किया है। कंपनी की योजना इसके लिए ज्यादा ऑन-ग्राउंड ऐक्टिविटीज आयोजित करने के साथ युवाओं को लुभाने के लिए कॉलेजों में पहुंचने की भी है। टाटा मोटर्स को उम्मीद है कि नैनो टि्वस्ट वेरिएंट की सेल्स आने वाले समय में नैनो की कुल सेल्स के 50 फीसदी तक होगी।  अप्रैल-दिसंबर 2013 में नैनो की कुल सेल्स पिछले वर्ष की इसी अवधि के मुकाबले 71.76 फीसदी गिरकर 13,391 यूनिट रही। कंपनी 1.55 से 3.25 लाख रुपये के बीच नैनो कारों की रेंज तैयार करने का टारगेट बना रही है। पिछले वर्ष टाटा मोटर्स ने ईएमएएक्स वेरिएंट के साथ इसका सीएनजी वर्जन मार्केट में उतारा था। कंपनी की योजना 1 लीटर इंजन के साथ इसका एक अन्य वर्जन उतारने की भी है।  
</abody></article>