<?xml version="1.0" ?><article><title>जासूसी: नहीं मिल रहा अध्यक्ष</title><pub_date>Mon, 20 Jan 2014 00:12:45 GMT</pub_date><section></section><author></author><Link>http://navbharattimes.indiatimes.com/articleshow/29065883.cms</Link><description>गुजरात में एक लड़की की जासूसी कराने की घटना की जांच के लिए गठित होने वाले आयोग की अध्यक्षता करने के लिए कोई जज तैयार नहीं हो रहा है...</description><abody>नई दिल्ली गुजरात में एक लड़की की जासूसी कराने की घटना की जांच कराने का ऐलान केंद्र सरकार करीब एक महीने पहले कर चुकी है। लेकिन कोई भी जज इसके लिए गठित होने वाले जांच आयोग की अध्यक्षता को तैयार नहीं है।  सूत्रों का कहना है कि सरकार ने कुछ रिटायर्ड जजों से संपर्क किया था, लेकिन उन्होंने इसे 'पॉलिटिकल' करार देते हुए पेशकश को ठुकरा दिया। गुजरात के सीएम और बीजेपी के पीएम कैंडिडेट नरेन्द्र मोदी इस मामले में कथित रूप से जुड़े हैं।  सूत्रों ने बताया कि मोदी बीजेपी के पीएम कैंडिडेट हैं और लोकसभा चुनाव सिर पर हैं। ऐसे में सरकार आरोपों की जांच की अध्यक्षता करने की रजामंदी जताने वाला कोई जज नहीं ढूंढ सकी है। केंद्रीय गृहमंत्री सुशील कुमार शिंदे ने इससे इनकार किया है कि जांच की अध्यक्षता करने पर रजामंदी जताने वाला कोई जज नहीं है, लेकिन साथ ही कहा कि रिटायर्ड जज के नाम की घोषणा में 'कुछ समस्या' हैं।[&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;]  शिंदे ने 10 जनवरी को ऐलान किया था कि न्यायिक आयोग की अध्यक्षता के लिए किसी जज के नाम की घोषणा 'एक-दो दिन' में कर दी जाएगी। लेकिन नौ दिन बाद भी किसी नाम का ऐलान नहीं हुआ है।  सरकार ने 26 दिसंबर को कथित रूप से मोदी की तरफ से एक महिला की 'जासूसी' कराने के मामले की जांच के लिए आयोग के गठन की घोषणा की थी। केंद्रीय कैबिनेट ने जांच आयोग अधिनियम की धारा 3 के तहत यह फैसला किया था, जो केंद्र को ऐसे आयोग के गठन की शक्ति प्रदान करती है। इस आयोग की अध्यक्षता सुप्रीम कोर्ट या हाई कोर्ट के किसी रिटायर्ड जज को करनी है। माना जाता है कि आयोग तीन महीने में अपनी रिपोर्ट पेश करेगा।  
नई दिल्ली गुजरात में एक लड़की की जासूसी कराने की घटना की जांच कराने का ऐलान केंद्र सरकार करीब एक महीने पहले कर चुकी है। लेकिन कोई भी जज इसके लिए गठित होने वाले जांच आयोग की अध्यक्षता को तैयार नहीं है।  सूत्रों का कहना है कि सरकार ने कुछ रिटायर्ड जजों से संपर्क किया था, लेकिन उन्होंने इसे 'पॉलिटिकल' करार देते हुए पेशकश को ठुकरा दिया। गुजरात के सीएम और बीजेपी के पीएम कैंडिडेट नरेन्द्र मोदी इस मामले में कथित रूप से जुड़े हैं।  सूत्रों ने बताया कि मोदी बीजेपी के पीएम कैंडिडेट हैं और लोकसभा चुनाव सिर पर हैं। ऐसे में सरकार आरोपों की जांच की अध्यक्षता करने की रजामंदी जताने वाला कोई जज नहीं ढूंढ सकी है। केंद्रीय गृहमंत्री सुशील कुमार शिंदे ने इससे इनकार किया है कि जांच की अध्यक्षता करने पर रजामंदी जताने वाला कोई जज नहीं है, लेकिन साथ ही कहा कि रिटायर्ड जज के नाम की घोषणा में 'कुछ समस्या' हैं।[&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;]  शिंदे ने 10 जनवरी को ऐलान किया था कि न्यायिक आयोग की अध्यक्षता के लिए किसी जज के नाम की घोषणा 'एक-दो दिन' में कर दी जाएगी। लेकिन नौ दिन बाद भी किसी नाम का ऐलान नहीं हुआ है।  सरकार ने 26 दिसंबर को कथित रूप से मोदी की तरफ से एक महिला की 'जासूसी' कराने के मामले की जांच के लिए आयोग के गठन की घोषणा की थी। केंद्रीय कैबिनेट ने जांच आयोग अधिनियम की धारा 3 के तहत यह फैसला किया था, जो केंद्र को ऐसे आयोग के गठन की शक्ति प्रदान करती है। इस आयोग की अध्यक्षता सुप्रीम कोर्ट या हाई कोर्ट के किसी रिटायर्ड जज को करनी है। माना जाता है कि आयोग तीन महीने में अपनी रिपोर्ट पेश करेगा।  
</abody></article>