<html>
<meta http-equiv="Content-Type" content="text/html; charset=utf-8">
<meta http-equiv="Content-Language" content="hi">
<body>
<h2>
<b>अब <a href="https://hi.wikipedia.org/wiki/पत्नी">पत्नी</a> से नहीं छिपा सकेंगे सैलरी</b>
</h2>
<h5>Sun, 19 Jan 2014 15:17:08 GMT</h5>
<p>
<b></b>
</p>
<p>
<b></b>
</p>http://navbharattimes.indiatimes.com/articleshow/29065679.cms<p>
<b><a href="https://hi.wikipedia.org/wiki/अगर">अगर</a> आप सरकारी कर्मचारी हैं तो अपनी सैलरी <a href="https://hi.wikipedia.org/wiki/पत्नी">पत्नी</a> से छिपा नहीं पाएंगे। केंद्रीय <a href="https://hi.wikipedia.org/wiki/सूचना">सूचना</a> <a href="https://hi.wikipedia.org/wiki/आयोग">आयोग</a> एक आदेश में कहा है कि...</b>
</p><a href="https://hi.wikipedia.org/wiki/नई_दिल्ली">नई दिल्ली</a> <a href="https://hi.wikipedia.org/wiki/अगर">अगर</a> आप सरकारी कर्मचारी हैं तो अपनी सैलरी <a href="https://hi.wikipedia.org/wiki/पत्नी">पत्नी</a> से छिपा नहीं पाएंगे। केंद्रीय <a href="https://hi.wikipedia.org/wiki/सूचना">सूचना</a> <a href="https://hi.wikipedia.org/wiki/आयोग">आयोग</a> (सीआईसी) ने एक आदेश में कहा है कि पत्नियों को <a href="https://hi.wikipedia.org/wiki/पति">पति</a> से जुड़ी इस तरह की जानकारी पाने का पूरा <a href="https://hi.wikipedia.org/wiki/अधिकार">अधिकार</a> है, खासकर तब, जब वह गुजारे भत्ते से जुड़े मामले के संदर्भ में ऐसी जानकारी चाहती हों। <a href="https://hi.wikipedia.org/wiki/सूचना">सूचना</a> के <a href="https://hi.wikipedia.org/wiki/अधिकार">अधिकार</a> (आरटीआई) के तहत उन्हें सैलरी डीटेल्स देने से इनकार नहीं किया जा सकता।  सीआईसी ने यह फैसला <a href="https://hi.wikipedia.org/wiki/दिल्ली_सरकार">दिल्ली सरकार</a> के <a href="https://hi.wikipedia.org/wiki/गृह">गृह</a> <a href="https://hi.wikipedia.org/wiki/विभाग">विभाग</a> के एक एंप्लॉयी की <a href="https://hi.wikipedia.org/wiki/पत्नी">पत्नी</a> ज्योति सहरावत की <a href="https://hi.wikipedia.org/wiki/याचिका">याचिका</a> पर दिया। <a href="https://hi.wikipedia.org/wiki/विभाग">विभाग</a> ने <a href="https://hi.wikipedia.org/wiki/पत्नी">पत्नी</a> को जानकारी देने से यह कहकर मना कर दिया था कि एंप्लॉयी ने लिखित में <a href="https://hi.wikipedia.org/wiki/विभाग">विभाग</a> से कहा है कि उसकी सैलरी डीटेल्स किसी को न बताई जाएं।  सीआईसी ने <a href="https://hi.wikipedia.org/wiki/गृह">गृह</a> <a href="https://hi.wikipedia.org/wiki/विभाग">विभाग</a> को चेतावनी देते हुए कहा कि <a href="https://hi.wikipedia.org/wiki/सूचना">सूचना</a> देने से इस तरह इनकार करना गलत है और इसके लिए <a href="https://hi.wikipedia.org/wiki/विभाग">विभाग</a> पर जुर्माना भी लगाया जा सकता है।[&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;]  खुद सैलरी बताएं सरकारी दफ्तर: इन्फर्मेशन कमिश्नर एम़ श्रीधर आचार्युलू ने आदेश में यह भी कहा कि सरकारी कर्मचारियों की सैलरी डीटेल्स के बारे में उनके दफ्तरों को आरटीआई ऐक्ट के तहत खुद ही खुलासा कर देना चाहिए। यह किसी तीसरे <a href="https://hi.wikipedia.org/wiki/पक्ष">पक्ष</a> से जुड़ा मामला नहीं है। <a href="https://hi.wikipedia.org/wiki/आम">आम</a> लोग जो टैक्स भरते हैं, उसी से सरकारी अधिकारियों और कर्मचारियों को तनख्वाह मिलती है। ऐसे में आरटीआई के तहत अनिवार्य <a href="https://hi.wikipedia.org/wiki/रूप">रूप</a> से इसका खुलासा किया जाना चाहिए।  
</body>
</html>
