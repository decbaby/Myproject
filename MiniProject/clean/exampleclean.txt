

सेवाग्राम। कांग्रेस उपाध्यक्ष राहुल गांधी ने कहा कि 50 फीसद संसद सदस्य सांसद स्थानीय क्षेत्रीय विकास निधि (एमपीलैड) के पक्ष में नहीं हैं। केंद्रीय मंत्री मिलिंद देवड़ा ने पिछले महीने प्रधानमंत्री मनमोहन सिंह को पत्र लिखकर एमपीलैड योजना के प्रावधानों में बदलाव की या इसकी जगह नए कार्यक्रम को लाने की मांग की थी।

राहुल ने कहा कि मैं आपको हकीकत बताना चाहता हूं। अगर आप सांसदों से पूछें तो कम से कम 50 फीसद सांसद आपको बताएंगे कि इस एमपीलैड योजना को बंद करो क्योंकि इस योजना में इतना धन नहीं मिलता कि पूरे संसदीय क्षेत्र में विकास कार्य कराया जाए। इससे लोकसभा क्षेत्रों में सदस्यों को समस्याओं का सामना करना पड़ता है। इस बारे में सोचना चाहिए।


