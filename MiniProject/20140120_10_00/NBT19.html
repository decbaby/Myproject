<html>
<meta http-equiv="Content-Type" content="text/html; charset=utf-8">
<meta http-equiv="Content-Language" content="hi">
<body>
<h2>
<b>महिलाओं को ज्यादा रिस्क!</b>
</h2>
<h5>Fri, 03 Jan 2014 09:16:44 GMT</h5>
<p>
<b></b>
</p>
<p>
<b></b>
</p>http://navbharattimes.indiatimes.com/articleshow/28300754.cms<p>
<b>वैज्ञानिकों ने पहली बार अपनी रिसर्च में पाया है कि ब्लड प्रेशर के मर्ज से जुड़ा मेकेनिजम पुरुष और महिलाओं में अलग-अलग होता है...</b>
</p> पीटीआई, वॉशिंगटन वैज्ञानिकों ने पहली बार अपनी रिसर्च में पाया है कि ब्लड प्रेशर के मर्ज से जुड़ा मेकेनिजम पुरुष और महिलाओं में अलग-अलग होता है। अमेरिका के वेक फॉरेस्ट बैपटिस्ट मेडिकल सेंटर के वैज्ञानिकों का कहना है कि डॉक्टरों को महिलाओं को होने वाली हाई ब्लड प्रेशर की दिक्कत से पुरुषों के मुकाबले ज्यादा एक्टिव और बेहतर तरीके से निपटना चाहिए। मेडिकल सेंटर में प्रफेसर ऑफ सर्जरी कॉर्लोस फेरारियो के मुताबिक, अभी तक मेडिकल कम्यूनिटी को लगता था कि ब्लड प्रेशर की दिक्कत महिलाओं और पुरुषों में एक सी ही है, इसलिए इससे जुड़ा ट्रीटमेंट भी इसी आधार पर किया जाता था। फेरारियो के मुताबिक, यह पहली ऐसी स्टडी है, जिसमें हाई ब्लड प्रेशर के इलाज के दौरान दी जाने वाली दवाओं के निर्धारण में लिंग (पुरुष या स्त्री) भी एक फैक्टर है।  क्या नतीजे मिले टेस्ट में? फेरारियो कहते हैं कि बीते 20-30 साल में दिल की समस्याओं से पुरुषों में मौत के मामलों में कमी आई है, लेकिन महिलाओं के मामले में ऐसा नहीं कहा जा सकता। नई स्टडी के तहत प्रयोग के लिए 53 साल या उससे ज्यादा उम्र के 100 से ज्यादा ऐसे पुरुष और महिलाओं को चुना गया, जिन्हें हाईबीपी की शिकायत थी लेकिन फिलहाल उनका इलाज शुरू नहीं किया गया था। इस टेस्ट में हीमोडायनामिक फोर्सेज (ब्लड सर्कुलेशन के लिए जिम्मेदार फोर्स) के अलावा हाई ब्लड प्रेशर से जुड़े मेकेनिजम में हार्मोनल उतार-चढ़ाव का भी अध्ययन किया गया। रिसर्च में पता चला कि बढ़े ब्लड प्रेशर की स्थिति में महिलाओं में दिल संबंधित बीमारियां पुरुषों के मुकाबले 30 से 40 पर्सेंट ज्यादा थीं। इसके अलावा, महिलाओं का कार्डियोवेस्कुलर सिस्टम पुरुषों के मुकाबले बिलकुल अलग तरीके से व्यवहार करता पाया गया। 
 पीटीआई, वॉशिंगटन वैज्ञानिकों ने पहली बार अपनी रिसर्च में पाया है कि ब्लड प्रेशर के मर्ज से जुड़ा मेकेनिजम पुरुष और महिलाओं में अलग-अलग होता है। अमेरिका के वेक फॉरेस्ट बैपटिस्ट मेडिकल सेंटर के वैज्ञानिकों का कहना है कि डॉक्टरों को महिलाओं को होने वाली हाई ब्लड प्रेशर की दिक्कत से पुरुषों के मुकाबले ज्यादा एक्टिव और बेहतर तरीके से निपटना चाहिए। मेडिकल सेंटर में प्रफेसर ऑफ सर्जरी कॉर्लोस फेरारियो के मुताबिक, अभी तक मेडिकल कम्यूनिटी को लगता था कि ब्लड प्रेशर की दिक्कत महिलाओं और पुरुषों में एक सी ही है, इसलिए इससे जुड़ा ट्रीटमेंट भी इसी आधार पर किया जाता था। फेरारियो के मुताबिक, यह पहली ऐसी स्टडी है, जिसमें हाई ब्लड प्रेशर के इलाज के दौरान दी जाने वाली दवाओं के निर्धारण में लिंग (पुरुष या स्त्री) भी एक फैक्टर है।  क्या नतीजे मिले टेस्ट में? फेरारियो कहते हैं कि बीते 20-30 साल में दिल की समस्याओं से पुरुषों में मौत के मामलों में कमी आई है, लेकिन महिलाओं के मामले में ऐसा नहीं कहा जा सकता। नई स्टडी के तहत प्रयोग के लिए 53 साल या उससे ज्यादा उम्र के 100 से ज्यादा ऐसे पुरुष और महिलाओं को चुना गया, जिन्हें हाईबीपी की शिकायत थी लेकिन फिलहाल उनका इलाज शुरू नहीं किया गया था। इस टेस्ट में हीमोडायनामिक फोर्सेज (ब्लड सर्कुलेशन के लिए जिम्मेदार फोर्स) के अलावा हाई ब्लड प्रेशर से जुड़े मेकेनिजम में हार्मोनल उतार-चढ़ाव का भी अध्ययन किया गया। रिसर्च में पता चला कि बढ़े ब्लड प्रेशर की स्थिति में महिलाओं में दिल संबंधित बीमारियां पुरुषों के मुकाबले 30 से 40 पर्सेंट ज्यादा थीं। इसके अलावा, महिलाओं का कार्डियोवेस्कुलर सिस्टम पुरुषों के मुकाबले बिलकुल अलग तरीके से व्यवहार करता पाया गया। 
</body>
</html>
