<html>
<meta http-equiv="Content-Type" content="text/html; charset=utf-8">
<meta http-equiv="Content-Language" content="hi">
<body>
<h2>
<b>स्पाइसजेट कुछ उड़ानें बंद करेगी</b>
</h2>
<h5>Fri, 17 Jan 2014 07:21:20 GMT</h5>
<p>
<b></b>
</p>
<p>
<b></b>
</p>http://navbharattimes.indiatimes.com/articleshow/28941561.cms<p>
<b>भारी नुकसान के बोझ से दबी <a href="https://hi.wikipedia.org/wiki/बजट">बजट</a> एयरलाइंस स्पाइसजेट ने अगली गर्मियों से तीन डोमेस्टिक और कुछ इंटरनैशनल फ्लाइट्स बंद...</b>
</p>मुंबई भारी नुकसान के बोझ से दबी <a href="https://hi.wikipedia.org/wiki/बजट">बजट</a> एयरलाइंस स्पाइसजेट ने अगली गर्मियों से तीन डोमेस्टिक और कुछ इंटरनैशनल फ्लाइट्स बंद करने की <a href="https://hi.wikipedia.org/wiki/घोषणा">घोषणा</a> की है। अपने ऑपरेशन के रीअरेंजेमेंट के तहत एयरलाइंस यह कदम उठाने जा रही है।  <a href="https://hi.wikipedia.org/wiki/दिल्ली">दिल्ली</a> की इस निजी <a href="https://hi.wikipedia.org/wiki/क्षेत्र">क्षेत्र</a> की एयरलाइंस की गर्मियों का टाइम टेबल 29 <a href="https://hi.wikipedia.org/wiki/मार्च">मार्च</a> से शुरू होता है और 28 अक्तूबर तक रहता है। एयरलाइन की ओर से जारी बयान में कहा गया है कि वह <a href="https://hi.wikipedia.org/wiki/पुणे">पुणे</a>-<a href="https://hi.wikipedia.org/wiki/बैंकॉक">बैंकॉक</a>, वाराणसी-<a href="https://hi.wikipedia.org/wiki/शारजाह">शारजाह</a>, <a href="https://hi.wikipedia.org/wiki/दिल्ली">दिल्ली</a>-ग्वांगजाउ की उड़ानें बंद करेगी। हालांकि, स्पाइसजेट ने इसके लिए कोई <a href="https://hi.wikipedia.org/wiki/समय">समय</a> नहीं बताया है।  स्पाइसजेट ने कहा है कि <a href="https://hi.wikipedia.org/wiki/शारजाह">शारजाह</a> के लिए <a href="https://hi.wikipedia.org/wiki/पुणे">पुणे</a> और <a href="https://hi.wikipedia.org/wiki/लखनऊ">लखनऊ</a> से उड़ानें जारी रहेंगी। इसके अलावा <a href="https://hi.wikipedia.org/wiki/बैंकॉक">बैंकॉक</a> के लिए बेंगलुरु और ग्वांगजाउ और हॉन्गकॉन्ग के लिए <a href="https://hi.wikipedia.org/wiki/कोलकाता">कोलकाता</a> से उड़ानें जारी रहेंगी। इसके अलावा एयरलाइंस पुडुचेरी, त्रिची और <a href="https://hi.wikipedia.org/wiki/इलाहाबाद">इलाहाबाद</a> आदि घरेलू गंतव्यों से भी उड़ानें बंद करने जा रही है।
</body>
</html>
