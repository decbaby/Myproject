<?xml version="1.0" ?><article><title>ऑनलाइन बैंकिंगः 'ब्लैक' से रहें सावधान</title><pub_date>Sun, 19 Jan 2014 12:58:41 GMT</pub_date><section></section><author></author><Link>http://navbharattimes.indiatimes.com/articleshow/29061673.cms</Link><description>ऑनलाइन बैकिंग से लेन-देन करते हैं, तो सावधान हो जाइए! साइबर सुरक्षा अधिकारियों ने भारतीय ऑनलाइन बैंकिंग लेन-देन में...</description><abody> नई दिल्ली ऑनलाइन बैकिंग से लेन-देन करते हैं, तो सावधान हो जाइए! साइबर सुरक्षा अधिकारियों ने भारतीय ऑनलाइन बैंकिंग लेन-देन में निजी सूचनाएं चोरी करने वाला वाइरस 'ब्लैक' पकड़ा है। अधिकारियों ने खरीदारी के दौरान भुगतान के लिए अपना डेबिट या क्रेडिट कार्ड स्वाइप करने वाले उपभोक्ताओं को इस बारे में सतर्क किया है।  तेजी से फैलने वाला यह ट्रोजन परिवार का वाइरस रीटेल टर्मिनलों पर बिक्री के काउंटरों पर पकड़ में आया है। रिजर्व बैंक ने पिछले साल दिसंबर में डेबिट कार्डधारकों के लिए हर खरीद के दौरान अपना पिन नंबर डालना जरूरी कर दिया है।  'डेक्सटर ब्लैक पीओएस' नाम का यह वाइरस किसी प्रणाली पर हमला बोलने के बाद जब पीओएस टर्मिनल पर सुरक्षा प्रोटोकॉल को तोड़ देता है, तो उसके बाद यह गोपनीय सूचनाएं मसलन कार्डधारक का नाम, खाता नंबर, कार्ड समाप्त होने की तारीख, सीवीवी कोड व अन्य सूचनाएं चुराने में कामयाब हो जाता है।
</abody></article>