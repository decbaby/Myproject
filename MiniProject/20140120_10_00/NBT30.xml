<?xml version="1.0" ?><article><title>सर्विस टैक्स लगेगा, महंगा होगा चावल</title><pub_date>Mon, 20 Jan 2014 03:30:00 GMT</pub_date><section></section><author></author><Link>http://navbharattimes.indiatimes.com/articleshow/29066102.cms</Link><description>चावल और ओटा हुआ कॉटन महंगा हो सकता है क्योंकि फाइनेंस मिनिस्ट्री का 
मानना है कि इनके ट्रांसपोर्ट और स्टोरेज को सर्विस टैक्स से छूट नहीं </description><abody> मौलिक व्यास,मुंबई चावल और ओटा हुआ कॉटन महंगा हो सकता है क्योंकि फाइनेंस मिनिस्ट्री का मानना है कि इनके ट्रांसपोर्ट और स्टोरेज को सर्विस टैक्स से छूट नहीं मिलनी चाहिए। फाइनेंस मिनिस्टर पी चिदंबरम ने 8 नवंबर के लेटर में कंज्यूमर अफेयर्स मिनिस्टर के वी थॉमस से कहा था कि ये दोनों जिंस उन आइटम्स की नेगेटिव लिस्ट में नहीं हैं, जिन पर 12.36 फीसदी सर्विस टैक्स नहीं लगता है।  इस मामले में कंज्यूमर अफेयर्स मिनिस्ट्री के अधिकारियों का कहना है कि उन्होंने मिनिस्ट्री के क्लैरिफिकेशन को रिव्यू नहीं किया है। उन अधिकारियों में से एक ने कहा, 'हमें कॉटन को लेकर चिंता हो रही है क्योंकि ज्यादा असर इसी पर होगा। इस बारे में हम फाइनेंस मिनिस्ट्री के साथ काम कर रहे हैं।' थॉमस ने दोनों कमोडिटी के ट्रांसपोर्ट और स्टोरेज पर सर्विस टैक्स को लेकर अस्पष्टता होने की वजह से इस मामले में क्लैरिफिकेशन मांगा था।  फाइनेंस मिनिस्ट्री का मानना है कि धान एग्री प्रोडक्ट है, चावल नहीं, क्योंकि मिल में इसकी प्रोसेसिंग होती है और भूसी निकाली जाती है। इसलिए इसको एग्री प्रोड्यूस क्लास से बाहर कर दिया जाना चाहिए, इसको सर्विस टैक्स से मुक्त नहीं रखा जाना चाहिए। सर्विस टैक्स की नेगेटिव लिस्ट के मुताबिक जो भी चीज प्रोसेस्ड नहीं है या जिसका ट्रीटमेंट प्रोड्यूसर या कल्टीवेटर ने किया है और जिससे इसके गुणों में कोई बदलाव नहीं आया है लेकिन कमोडिटी प्राइमरी मार्केट में सेल के लिए तैयार होती हो, वहीं चीजें एग्री प्रोड्यूस होगी।[&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;]  पुणे की टैक्स एडवाइजरी फर्म लॉजिकल कंसल्टेंट्स के प्रीतम माहुरे कहते हैं, 'क्लैरिफिकेशन के हिसाब से किसानों और मर्चेंट्स को चावल और ओटे हुए कॉटन के स्टोरेज, लोडिंग, स्टेकिंग, ट्रांसपोर्टेशन वगैरह पर 12.36 फीसदी सर्विस टैक्स देना होगा। लेकिन गेहूं जैसे दूसरे एग्री प्रॉडक्ट्स के मामले में कोई सर्विस टैक्स नहीं लगता तो इन पर टैक्स लगाया जाना अजीब लगता है क्योंकि कंज्यूमर्स पहले से ही महंगाई से परेशान हैं।'  बहुत समय के बाद अब इनफ्लेशन में कमी आने लगी है। इससे भारतीय रिजर्व बैंक को लंबे समय तक चले स्लोडाउन के बीच इंटरेस्ट रेट पर अपने माफिक कदम उठाने की सहूलियत मिलती नजर आ रही है। सेंटर की यूपीए सरकार की पॉपुलैरिटी घटने की वजह महंगाई की ऊंची दर और इकनॉमी की मौजूदा खस्ता हालत भी है।  चिदंबरम के लेटर के मुताबिक फाइनेंस मिनिस्ट्री ने थॉमस को बताया है कि फाइनेंस एक्ट के सेक्शन 66डी के हिसाब से सर्विस टैक्स की नेगेटिव लिस्ट में आने वाले एग्री प्रोड्यूस से जुड़े सर्विसेज को एक्सपैंड नहीं किया जा सकता। लेटर में यह भी कहा गया है कि एग्रीकल्चर या एग्रीकल्चर प्रोड्यूस से जुड़ी कुछ सर्विस को नेगेटिव लिस्ट में डाला गया है। चावल और ओटा गया कॉटन सेक्शन 65 बी (5) में दी गई परिभाषा के हिसाब से एग्रीकल्चर प्रोड्यूस के दायरे में नहीं आते।'  फाइनेंस मिनिस्ट्री के क्लैरिफिकेशन के बाद सेंट्रल वेयरहाउसिंग कॉरपोरेशन ने कस्टमर्स को इस एडिशनल लेवी के पिछली तारीख से लागू होने के बारे में बता दिया है। सीडब्ल्यूसी ने बयान जारी कर कहा है, 'फूड कॉरपोरेशन ऑफ इंडिया (एफसीआई) और दूसरे सेंट्रल और स्टेट गॉवर्नमेंट एजेंसियों या डिपार्टमेंट सहित सभी डिपॉजिटर्स के चावल के स्टोरेज और कार्गो हैंडलिंग चार्ज पर 1 जुलाई 2012 से सर्विस टैक्स लगेगा।' 
</abody></article>