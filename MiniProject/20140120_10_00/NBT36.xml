<?xml version="1.0" ?><article><title></title><pub_date>Sun, 19 Jan 2014 15:34:39 GMT</pub_date><section></section><author></author><Link>http://navbharattimes.indiatimes.com/articleshow/29065881.cms</Link><description>अमेरिकी प्रेजिडेंट ओबामा ने कहा है कि यूएस विदेशी सरकारों की जासूसी करता रहेगा। हालांकि, उन्होंने जर्मन चांसलर...</description><abody>बर्लिन अमेरिका के प्रेजिडेंट बाराक ओबामा ने कहा है कि यूएस विदेशी सरकारों की जासूसी करता रहेगा। हालांकि, उन्होंने जर्मन चांसलर एंजेला मार्केल को इस बात का भरोसा दिलाया है कि वह अपने देश के जासूसी सिस्टम की वजह से आपसी रिश्ते बिगड़ने नहीं देंगे। ओबामा के इस कदम को अमेरिका के अपने करीबियों का विश्वास दोबारा से हासिल करने की कोशिश के तौर पर देखा जा रहा है। ओबामा ने सर्विलांस प्रोग्राम को जायज ठहराते हुए दलील दी कि यह अमेरिका और उसके सहयोगियों की सुरक्षा के लिए बेहद जरूरी है। गौरतलब है कि अमेरिका द्वारा जर्मनी और कुछ अन्य करीबी देशों की जासूसी कराए जाने से जुड़े एडवर्ड स्नोडेन के खुलासे के बाद यूएस के अपने करीबियों से रिश्ते तल्ख हो चले थे। ओबामा ने कहा, 'जर्मनी की इंटेलिजेंस एजेंसी और दूसरे देश की सुरक्षा एजेंसियों की तरह ही अमेरिका की भी जासूसी एंजेसी है। दूसरे देश की सरकारों की नीयत भांपने की दिशा में हमारी रुचि यूं ही जारी रहेगी। यह बदलने वाली नहीं है।' एक इंटरव्यू में ओबामा ने कहा कि इंटेलिजेंस एजेंसी होने का क्या फायदा, जब आपको उन चीजों तक ही सीमित कर दिया जाए, जिन्हें आप न्यूयॉर्क टाइम्स या अन्य अखबारों में भी पढ़ लें। ओबामा ने कहा, 'जब तक मैं यूएस का प्रेजिडेंट हूं, चांसलर और जर्मनी को किसी बात की चिंता करने की जरूरत नहीं है।' अपने सर्विलांस प्रोग्राम को लेकर दुनिया भर की आलोचना झेल रहे अमेरिका की छवि बेहतर करने की कोशिश में ओबामा ने शुक्रवार को मित्र देशों के लीडर्स की जासूसी के संदर्भ में एनएसए का दायरा सीमित करने का ऐलान किया था। हालांकि, उन्होंने इस विवादास्पद सर्विलांस प्रोग्राम को बंद करने से इनकार कर दिया था।   
बर्लिन अमेरिका के प्रेजिडेंट बाराक ओबामा ने कहा है कि यूएस विदेशी सरकारों की जासूसी करता रहेगा। हालांकि, उन्होंने जर्मन चांसलर एंजेला मार्केल को इस बात का भरोसा दिलाया है कि वह अपने देश के जासूसी सिस्टम की वजह से आपसी रिश्ते बिगड़ने नहीं देंगे। ओबामा के इस कदम को अमेरिका के अपने करीबियों का विश्वास दोबारा से हासिल करने की कोशिश के तौर पर देखा जा रहा है। ओबामा ने सर्विलांस प्रोग्राम को जायज ठहराते हुए दलील दी कि यह अमेरिका और उसके सहयोगियों की सुरक्षा के लिए बेहद जरूरी है। गौरतलब है कि अमेरिका द्वारा जर्मनी और कुछ अन्य करीबी देशों की जासूसी कराए जाने से जुड़े एडवर्ड स्नोडेन के खुलासे के बाद यूएस के अपने करीबियों से रिश्ते तल्ख हो चले थे। ओबामा ने कहा, 'जर्मनी की इंटेलिजेंस एजेंसी और दूसरे देश की सुरक्षा एजेंसियों की तरह ही अमेरिका की भी जासूसी एंजेसी है। दूसरे देश की सरकारों की नीयत भांपने की दिशा में हमारी रुचि यूं ही जारी रहेगी। यह बदलने वाली नहीं है।' एक इंटरव्यू में ओबामा ने कहा कि इंटेलिजेंस एजेंसी होने का क्या फायदा, जब आपको उन चीजों तक ही सीमित कर दिया जाए, जिन्हें आप न्यूयॉर्क टाइम्स या अन्य अखबारों में भी पढ़ लें। ओबामा ने कहा, 'जब तक मैं यूएस का प्रेजिडेंट हूं, चांसलर और जर्मनी को किसी बात की चिंता करने की जरूरत नहीं है।' अपने सर्विलांस प्रोग्राम को लेकर दुनिया भर की आलोचना झेल रहे अमेरिका की छवि बेहतर करने की कोशिश में ओबामा ने शुक्रवार को मित्र देशों के लीडर्स की जासूसी के संदर्भ में एनएसए का दायरा सीमित करने का ऐलान किया था। हालांकि, उन्होंने इस विवादास्पद सर्विलांस प्रोग्राम को बंद करने से इनकार कर दिया था।   
</abody></article>