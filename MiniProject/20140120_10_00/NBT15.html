<html>
<meta http-equiv="Content-Type" content="text/html; charset=utf-8">
<meta http-equiv="Content-Language" content="hi">
<body>
<h2>
<b>धर्म से बदलो दुनिया</b>
</h2>
<h5>Sun, 19 Jan 2014 19:30:00 GMT</h5>
<p>
<b></b>
</p>
<p>
<b></b>
</p>http://navbharattimes.indiatimes.com/articleshow/29061984.cms<p>
<b>कल विश्व धर्म दिवस मनाया गया। सभी धर्मों की बुनियादी एकता पर जोर देते हुए अमेरिका के बहाई समुदाय की...</b>
</p>हरीश बड़थ्वाल कल विश्व धर्म दिवस मनाया गया। सभी धर्मों की बुनियादी एकता पर जोर देते हुए अमेरिका के बहाई समुदाय की पहल पर हर साल जनवरी के तीसरे रविवार को विश्व धर्म दिवस का आयोजन अमेरिका, कनाडा, इंग्लैंड, ऑस्ट्रेलिया सहित अनेक देशों में किया जाता है। इसका मकसद विभिन्न धर्मों के बीच आपस में एकता और तालमेल बढ़ाना है। आज के समय का यह एक महत्वपूर्ण अजेंडा है। सामाजिक-सांस्कृतिक विकास की लंबी प्रक्रिया के बावजूद धर्मों के भीतर की रूढ़ियां कम नहीं हुई हैं। आज भी अलग-अलग धर्मों के अनुयायियों में खुद को श्रेष्ठ और दूसरों को हीन समझने का भाव बरकरार है। विडंबना तो यह है कि धर्मों का जन्म इन्हीं चीजों को खत्म करने के लिए हुआ था।  विभिन्न धर्मानुयायियों के बीच मतभेद मिटाने की ऐतिहासिक पहल 2007 में 43 देशों के मुस्लिम नेताओं ने ईसाई समुदायों को एक संयुक्त पत्र लिखकर की थी। अफसोस कि अन्य सार्थक कदमों की तरह इस अच्छे काम को विद्वानों और मीडिया का प्रोत्साहन नहीं मिला। आस्था या धर्म वैयक्तिक विकास के लिए अनिवार्य है और यह समाज का सही मार्गदर्शक है। वॉल्टेयर कहते थे कि अगर ईश्वर नहीं है तो उसे ईजाद करना पड़ेगा। डगमगाहट, विपत्ति या असंतुलन की स्थिति में जब कुछ नहीं सूझता, धर्म हमें संबल प्रदान करता है। कमोबेश सभी संप्रदायों के जनक संयमी, अनुशासित, आडंबरहीन वृत्ति के रहे। अध्यात्म के लेखक एकार्ट टोले के अनुसार कालांतर में धर्म लोगों को एक साथ पिरोने वाली कड़ी न बन कर विध्वंसकारी शक्ति के रूप में उभरा। इसकी बागडोर ऐसे अनुयायियों के हाथों लगी, जिन्होंने धर्मगुरुओं के नाम को भुनाने में कोई कसर नहीं छोड़ी। सांप्रदायिक खेमों के खैरख्वाहों द्वारा अपना वर्चस्व बरकरार रखने की प्रवृत्ति के संबंध में गैरीसन केल्लर कहते हैं, 'ज्यादातर भक्तों की बुनियादी मान्यता है कि ईश्वर केवल उन्हीं के गुट की बपौती है। दर्शन के वे ही पात्र और हकदार हैं, अन्य संप्रदायों के भक्त विधर्मी हैं। अपने मंसूबे हासिल करने के लिए ईश्वर ने हमारी बिरादरी को ही चुना इसलिए अन्य लोगों का सफाया करना ईश्वरीय इच्छा का अनुपालन है।'  मंदिर-मस्जिद-गुरुद्वारे प्यार नहीं वैर बढ़ाते हैं, यह सुधी लोग जानते समझते रहे हैं किंतु उनकी अन्य प्राथमिकताओं के और अपने आप में सिमटे रहने की आदत के चलते धर्म की सही व्याख्या जन-जन तक नहीं पहुंची और वे अंधविश्वासों व रूढि़यों के कुचक्र से न उबर पाए। हमें समझना होगा, जैसा स्वामी विवेकानंद कहते थे कि मदद के लिए बढ़ते हाथ प्रार्थना करने वाले होठों से ज्यादा पाक हैं। धर्म वह चीज नहीं है, जिसका अपने समुदाय के सदस्यों की संख्या बढ़ाने के लिए इस्तेमाल किया जाए। अलबर्ट आइंस्टीन कह गए हैं, 'मेरी राय में प्रकृति ऐसी शानदार, नायाब संरचना है जिसे ठीक से समझ पाना हमारे बस की और नहीं है; विचारशील व्यक्ति को प्रकृति का नायाब होना ही विनम्र बनाता है। यह भाव शुद्ध धार्मिकता का है।'[&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;]  कामकाजी स्वास्थ्य की पेशेवर डॉ. रोक्सेन जर्वाइज के अनुसार धार्मिक रुझान के व्यक्ति दूसरों के मुकाबले अधिक स्वस्थ होते हैं, सिक लीव कम लेते हैं, प्रायः तनाव, एंग्जाइटी, डिप्रेशन व अन्य मानसिक विकृतियों से मुक्त रहते हैं। कोलंबिया युनिवर्सिटी के शोध में कहा गया है कि भक्त लोगों की ब्रेन कॉर्टेक्स मोटी होने से डिप्रेशन की संभावना घटती है। मिशिगन युनिवर्सिटी में एप्लाइड फिजिक्स के प्रोफेसर जसप्रीत ने कहा, '2020 तक हमारी स्वास्थ्य चुनौतियों का केंद्र मानसिक विकृतियां जैसे एंग्जाइटी, डिप्रेशन, डिमेंशिया, प्रहार वृत्ति होंगी। धर्म द्वारा उपलब्ध कराए साधनों की अनदेखी ठीक नहीं रहेगी।'  धर्म ईश्वर की अनुकृति या छाया मात्र है - ईश्वर नहीं। इसलिए अनुकृति को लेकर जद्दोजहद करने का कोई मतलब नहीं है। धर्म वह नहीं कि कोई टोपी या लेबल लगाकर या कोई खास कपड़े पहन कर या हंगामे से काम बन जाए। धर्म वह है जो हमारी अस्मिता का अभिन्न अंग बन जाए। आज धर्म का कर्मकांडीय स्वरूप हावी हो गया है। अगर सारे धर्मों के नेता मिलकर धर्म के बुनियादी स्वरूप को समझाने और प्रचारित करने का अभियान चलाएं तो दुनिया का काफी भला होगा।
हरीश बड़थ्वाल कल विश्व धर्म दिवस मनाया गया। सभी धर्मों की बुनियादी एकता पर जोर देते हुए अमेरिका के बहाई समुदाय की पहल पर हर साल जनवरी के तीसरे रविवार को विश्व धर्म दिवस का आयोजन अमेरिका, कनाडा, इंग्लैंड, ऑस्ट्रेलिया सहित अनेक देशों में किया जाता है। इसका मकसद विभिन्न धर्मों के बीच आपस में एकता और तालमेल बढ़ाना है। आज के समय का यह एक महत्वपूर्ण अजेंडा है। सामाजिक-सांस्कृतिक विकास की लंबी प्रक्रिया के बावजूद धर्मों के भीतर की रूढ़ियां कम नहीं हुई हैं। आज भी अलग-अलग धर्मों के अनुयायियों में खुद को श्रेष्ठ और दूसरों को हीन समझने का भाव बरकरार है। विडंबना तो यह है कि धर्मों का जन्म इन्हीं चीजों को खत्म करने के लिए हुआ था।  विभिन्न धर्मानुयायियों के बीच मतभेद मिटाने की ऐतिहासिक पहल 2007 में 43 देशों के मुस्लिम नेताओं ने ईसाई समुदायों को एक संयुक्त पत्र लिखकर की थी। अफसोस कि अन्य सार्थक कदमों की तरह इस अच्छे काम को विद्वानों और मीडिया का प्रोत्साहन नहीं मिला। आस्था या धर्म वैयक्तिक विकास के लिए अनिवार्य है और यह समाज का सही मार्गदर्शक है। वॉल्टेयर कहते थे कि अगर ईश्वर नहीं है तो उसे ईजाद करना पड़ेगा। डगमगाहट, विपत्ति या असंतुलन की स्थिति में जब कुछ नहीं सूझता, धर्म हमें संबल प्रदान करता है। कमोबेश सभी संप्रदायों के जनक संयमी, अनुशासित, आडंबरहीन वृत्ति के रहे। अध्यात्म के लेखक एकार्ट टोले के अनुसार कालांतर में धर्म लोगों को एक साथ पिरोने वाली कड़ी न बन कर विध्वंसकारी शक्ति के रूप में उभरा। इसकी बागडोर ऐसे अनुयायियों के हाथों लगी, जिन्होंने धर्मगुरुओं के नाम को भुनाने में कोई कसर नहीं छोड़ी। सांप्रदायिक खेमों के खैरख्वाहों द्वारा अपना वर्चस्व बरकरार रखने की प्रवृत्ति के संबंध में गैरीसन केल्लर कहते हैं, 'ज्यादातर भक्तों की बुनियादी मान्यता है कि ईश्वर केवल उन्हीं के गुट की बपौती है। दर्शन के वे ही पात्र और हकदार हैं, अन्य संप्रदायों के भक्त विधर्मी हैं। अपने मंसूबे हासिल करने के लिए ईश्वर ने हमारी बिरादरी को ही चुना इसलिए अन्य लोगों का सफाया करना ईश्वरीय इच्छा का अनुपालन है।'  मंदिर-मस्जिद-गुरुद्वारे प्यार नहीं वैर बढ़ाते हैं, यह सुधी लोग जानते समझते रहे हैं किंतु उनकी अन्य प्राथमिकताओं के और अपने आप में सिमटे रहने की आदत के चलते धर्म की सही व्याख्या जन-जन तक नहीं पहुंची और वे अंधविश्वासों व रूढि़यों के कुचक्र से न उबर पाए। हमें समझना होगा, जैसा स्वामी विवेकानंद कहते थे कि मदद के लिए बढ़ते हाथ प्रार्थना करने वाले होठों से ज्यादा पाक हैं। धर्म वह चीज नहीं है, जिसका अपने समुदाय के सदस्यों की संख्या बढ़ाने के लिए इस्तेमाल किया जाए। अलबर्ट आइंस्टीन कह गए हैं, 'मेरी राय में प्रकृति ऐसी शानदार, नायाब संरचना है जिसे ठीक से समझ पाना हमारे बस की और नहीं है; विचारशील व्यक्ति को प्रकृति का नायाब होना ही विनम्र बनाता है। यह भाव शुद्ध धार्मिकता का है।'[&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;]  कामकाजी स्वास्थ्य की पेशेवर डॉ. रोक्सेन जर्वाइज के अनुसार धार्मिक रुझान के व्यक्ति दूसरों के मुकाबले अधिक स्वस्थ होते हैं, सिक लीव कम लेते हैं, प्रायः तनाव, एंग्जाइटी, डिप्रेशन व अन्य मानसिक विकृतियों से मुक्त रहते हैं। कोलंबिया युनिवर्सिटी के शोध में कहा गया है कि भक्त लोगों की ब्रेन कॉर्टेक्स मोटी होने से डिप्रेशन की संभावना घटती है। मिशिगन युनिवर्सिटी में एप्लाइड फिजिक्स के प्रोफेसर जसप्रीत ने कहा, '2020 तक हमारी स्वास्थ्य चुनौतियों का केंद्र मानसिक विकृतियां जैसे एंग्जाइटी, डिप्रेशन, डिमेंशिया, प्रहार वृत्ति होंगी। धर्म द्वारा उपलब्ध कराए साधनों की अनदेखी ठीक नहीं रहेगी।'  धर्म ईश्वर की अनुकृति या छाया मात्र है - ईश्वर नहीं। इसलिए अनुकृति को लेकर जद्दोजहद करने का कोई मतलब नहीं है। धर्म वह नहीं कि कोई टोपी या लेबल लगाकर या कोई खास कपड़े पहन कर या हंगामे से काम बन जाए। धर्म वह है जो हमारी अस्मिता का अभिन्न अंग बन जाए। आज धर्म का कर्मकांडीय स्वरूप हावी हो गया है। अगर सारे धर्मों के नेता मिलकर धर्म के बुनियादी स्वरूप को समझाने और प्रचारित करने का अभियान चलाएं तो दुनिया का काफी भला होगा।
</body>
</html>
