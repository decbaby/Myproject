<html>
<meta http-equiv="Content-Type" content="text/html; charset=utf-8">
<meta http-equiv="Content-Language" content="hi">
<body>
<h2>
<b>गुजरे वक्त में ठहरे हुए</b>
</h2>
<h5>Sun, 19 Jan 2014 19:30:00 GMT</h5>
<p>
<b></b>
</p>
<p>
<b></b>
</p>http://navbharattimes.indiatimes.com/articleshow/29061981.cms<p>
<b>हिरू ओनोदा को शायद आप न जानते हों, लेकिन उन जैसे लोगों से कभी न कभी मिले जरूर होंगे...</b>
</p>हिरू ओनोदा को शायद आप न जानते हों, लेकिन उन जैसे लोगों से कभी न कभी मिले जरूर होंगे। सेकंड वर्ल्ड वॉर के दौरान इस जापानी आर्मी अफसर को फिलिपींस के एक जंगल पोस्ट में नियुक्त किया गया था। विश्वयुद्ध तो समाप्त हो गया, लेकिन उसके लिए समय जैसे वहीं का वहीं ठहर गया। उसके दिमाग में वही अंतिम आदेश बसा हुआ था जो उसे सन् 1945 में मिला था। इस आदेश में कहा गया था -डटे रहो और लड़ते रहो। दरअसल हिरू अपने जीवन और सोच में सेना का वह आदर्श उतार चुका था, जिसके तहत यह माना जाता है कि सैनिक के लिए सरेंडर करने से कहीं बेहतर होता है जान दे देना। इसीलिए पूरे 29 बरस वह जंगल पोस्ट के आसपास ही छिपता रहा। ये बरस उसने कैसे गुजारे, यह अपने आप में एक दास्तान ही है, लेकिन सच यह है कि उसे 1959 में आधिकारिक रूप से मृत घोषित कर दिया गया था। लेकिन जब एक खोजी छात्र को वह मिल गया तो उसे सन् 1974 में बाकायदा एक नायक की तरह जापान लाया गया। लेकिन यह उसकी स्मृतियों में बसा हुआ जापान नहीं था।  अब 91 बरस की उम्र में जब टोक्यो में उसके निधन की खबर आई तो फिर से यह सोचने को मजबूर होना पड़ा कि आखिर लोग कैसे और क्यों एक वक्त में ही ठहर कर रह जाते हैं। अक्सर हमें कुछ पुराने फिल्म अभिनेताओं या किसी रिटायर्ड फौजी अफसर को देखकर लग सकता है कि वे अपने उसी पुराने अंदाज में कैसे अब तक रह रहे हैं। दरअसल, यह इंसान के मनोजगत से सीधा जुड़ा सवाल है। कभी-कभी इंसान ऐसी मानसिक स्थिति की गिरफ्त में फंस जाता है कि वही उसे दुनिया का सबसे बड़ा सच नजर आने लगता है। वह फिर चाहकर भी उससे बाहर नहीं निकल पाता। धीरे-धीरे यह एक तरह का मैनरिज्म ही बन जाता है। उसे लगता है कि अपनी ही दुनिया में रमे रहना उनके लिए बेहतर है। धीरे-धीरे यह सोच के दायरे को भी प्रभावित करने लगता है, और तब इंसान किसी नई चीज को आसानी से स्वीकार नहीं कर पाता।
हिरू ओनोदा को शायद आप न जानते हों, लेकिन उन जैसे लोगों से कभी न कभी मिले जरूर होंगे। सेकंड वर्ल्ड वॉर के दौरान इस जापानी आर्मी अफसर को फिलिपींस के एक जंगल पोस्ट में नियुक्त किया गया था। विश्वयुद्ध तो समाप्त हो गया, लेकिन उसके लिए समय जैसे वहीं का वहीं ठहर गया। उसके दिमाग में वही अंतिम आदेश बसा हुआ था जो उसे सन् 1945 में मिला था। इस आदेश में कहा गया था -डटे रहो और लड़ते रहो। दरअसल हिरू अपने जीवन और सोच में सेना का वह आदर्श उतार चुका था, जिसके तहत यह माना जाता है कि सैनिक के लिए सरेंडर करने से कहीं बेहतर होता है जान दे देना। इसीलिए पूरे 29 बरस वह जंगल पोस्ट के आसपास ही छिपता रहा। ये बरस उसने कैसे गुजारे, यह अपने आप में एक दास्तान ही है, लेकिन सच यह है कि उसे 1959 में आधिकारिक रूप से मृत घोषित कर दिया गया था। लेकिन जब एक खोजी छात्र को वह मिल गया तो उसे सन् 1974 में बाकायदा एक नायक की तरह जापान लाया गया। लेकिन यह उसकी स्मृतियों में बसा हुआ जापान नहीं था।  अब 91 बरस की उम्र में जब टोक्यो में उसके निधन की खबर आई तो फिर से यह सोचने को मजबूर होना पड़ा कि आखिर लोग कैसे और क्यों एक वक्त में ही ठहर कर रह जाते हैं। अक्सर हमें कुछ पुराने फिल्म अभिनेताओं या किसी रिटायर्ड फौजी अफसर को देखकर लग सकता है कि वे अपने उसी पुराने अंदाज में कैसे अब तक रह रहे हैं। दरअसल, यह इंसान के मनोजगत से सीधा जुड़ा सवाल है। कभी-कभी इंसान ऐसी मानसिक स्थिति की गिरफ्त में फंस जाता है कि वही उसे दुनिया का सबसे बड़ा सच नजर आने लगता है। वह फिर चाहकर भी उससे बाहर नहीं निकल पाता। धीरे-धीरे यह एक तरह का मैनरिज्म ही बन जाता है। उसे लगता है कि अपनी ही दुनिया में रमे रहना उनके लिए बेहतर है। धीरे-धीरे यह सोच के दायरे को भी प्रभावित करने लगता है, और तब इंसान किसी नई चीज को आसानी से स्वीकार नहीं कर पाता।
</body>
</html>
