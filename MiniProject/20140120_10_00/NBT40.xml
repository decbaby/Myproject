<?xml version="1.0" ?><article><title>बैंकाक में भीषण बम विस्फोट</title><pub_date>Sun, 19 Jan 2014 15:42:22 GMT</pub_date><section></section><author></author><Link>http://navbharattimes.indiatimes.com/articleshow/29065878.cms</Link><description>थाइलैंड की राजधानी बैंकाक में रविवार को एक सरकार विरोधी प्रदर्शन में हुए विस्फोटों में कम से कम 28 लोग घायल हो गए...</description><abody> बैकॉक थाइलैंड की राजधानी बैंकाक में रविवार को एक सरकार विरोधी प्रदर्शन में हुए विस्फोटों में कम से कम 28 लोग घायल हो गए। विस्फोट दोपहर के समय एक स्मारक पर हुआ, जहां लोग प्रदर्शन कर रहे थे। 2 फरवरी को होने वाले चुनाव से पहले प्रधानमंत्री यिंगलक शिनवात्रा को सत्ता से बेदखल करने के लिए 13 जनवरी को शुरू हुए अभियान के बाद प्रदर्शनकारियों पर किया गया यह दूसरा हमला है।  बैंकॉक पोस्ट के मुताबिक, पीपुल्स डेमोक्रेटिक रिफॉर्म कमेटी के सदस्य और स्मारक पर किए जा रहे प्रदर्शन के प्रभारी थावॉर्न सेनीम ने कहा कि एक आदमी प्रेस सेंटर पर बम फेंककर भाग गया। थावॉर्न ने कहा कि सुरक्षाकर्मियों और प्रदर्शनकारियों को अपने पीछे आते देखकर हमलावर ने उन पर एक और बम फेंका। घायलों को अस्पताल ले जाया गया है। इससे पहले विपक्ष के नेता सुथेप थौंगसुबान ने कहा कि कार्यवाहक सरकार प्रदर्शनकारियों पर शुक्रवार को हुए हमले के लिए जिम्मेदार है। हमले में 36 लोग घायल हुए थे।  यिंगलक ने आरोपों का खंडन किया है। प्रदर्शनकारियों की मांग है कि चुनाव तब तक न कराए जाएं, जब तक देश में बड़े राजनीतिक सुधार नहीं हो जाते। पिछले साल नवंबर महीने से ही प्रदर्शनकारी यिंगलक सरकार के सत्ता से हटने की मांग को लेकर सड़कों, सरकारी कार्यालयों पर प्रदर्शन कर रहे हैं।[&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;]  
 बैकॉक थाइलैंड की राजधानी बैंकाक में रविवार को एक सरकार विरोधी प्रदर्शन में हुए विस्फोटों में कम से कम 28 लोग घायल हो गए। विस्फोट दोपहर के समय एक स्मारक पर हुआ, जहां लोग प्रदर्शन कर रहे थे। 2 फरवरी को होने वाले चुनाव से पहले प्रधानमंत्री यिंगलक शिनवात्रा को सत्ता से बेदखल करने के लिए 13 जनवरी को शुरू हुए अभियान के बाद प्रदर्शनकारियों पर किया गया यह दूसरा हमला है।  बैंकॉक पोस्ट के मुताबिक, पीपुल्स डेमोक्रेटिक रिफॉर्म कमेटी के सदस्य और स्मारक पर किए जा रहे प्रदर्शन के प्रभारी थावॉर्न सेनीम ने कहा कि एक आदमी प्रेस सेंटर पर बम फेंककर भाग गया। थावॉर्न ने कहा कि सुरक्षाकर्मियों और प्रदर्शनकारियों को अपने पीछे आते देखकर हमलावर ने उन पर एक और बम फेंका। घायलों को अस्पताल ले जाया गया है। इससे पहले विपक्ष के नेता सुथेप थौंगसुबान ने कहा कि कार्यवाहक सरकार प्रदर्शनकारियों पर शुक्रवार को हुए हमले के लिए जिम्मेदार है। हमले में 36 लोग घायल हुए थे।  यिंगलक ने आरोपों का खंडन किया है। प्रदर्शनकारियों की मांग है कि चुनाव तब तक न कराए जाएं, जब तक देश में बड़े राजनीतिक सुधार नहीं हो जाते। पिछले साल नवंबर महीने से ही प्रदर्शनकारी यिंगलक सरकार के सत्ता से हटने की मांग को लेकर सड़कों, सरकारी कार्यालयों पर प्रदर्शन कर रहे हैं।[&amp;nbsp;&amp;#2332;&amp;#2366;&amp;#2352;&amp;#2368; &amp;#2361;&amp;#2376;&amp;nbsp;]  
</abody></article>